# Benvenuti in DevOps Italia
DevOps Italia è nato alcuni anni fa come [gruppo Telegram](https://t.me/devopsitalia) per aggregare, raccogliere e supportare i professionisti del settore IT.

L'utilizzo di Telegram come piattaforma per DevOps Italia ha evidenziato alcune criticità, tra cui la mancanza di funzionalità per la gestione ordinata e strutturata di discussioni e la carenza di strumenti per una documentazione efficace.

In seguito all'espletamento di un sondaggio pubblico e anonimo, a cui hanno partecipato 45 persone, si è registrata una risposta decisamente favorevole (con un 71% di voti favorevoli) alla proposta di creare una nuova community connotata da una maggiore strutturazione e da un ritmo di interazione più lento. La nuova piattaforma offrirà strumenti per la gestione ordinata e strutturata di discussioni, nonché per una puntuale documentazione delle attività.

In ragione di ciò, è stato costituito un gruppo di lavoro composto da utenti interessati a far parte dello staff. Il gruppo avrà il compito di raccogliere idee e proposte, nonché di avviare la strutturazione della piattaforma.

