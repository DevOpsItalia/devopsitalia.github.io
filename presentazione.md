# Cos'è DevOps Italia?
DevOps Italia è un punto di incontro per tutti gli appassionati e professionisti dell'IT che vogliono condividere idee, esperienze e best practice. 

L'idea di base è sfruttare tutte le funzionalità di Github al fine di superare le limitazioni date da Telegram.

## Premessa
Tutto ha avuto inizio diversi anni fa su [Telegram](https://t.me/devopsitalia), quando ho riunito un gruppo di appassionati di DevOps con lo scopo di condividere idee e informazioni.

Col tempo, però, ci siamo resi conto che Telegram non era la piattaforma ideale per tutto ciò e in aggiunta mancavano alcune funzionalità importanti, come ad esempio:
* Strumenti per la gestione ordinata e strutturata delle discussioni: era difficile tenere traccia di tutte le conversazioni e trovare le informazioni specifiche di cui avevamo bisogno.
* Strumenti per una documentazione efficace: era complicato creare e mantenere una documentazione aggiornata e accessibile a tutti.


Allora ci siamo chiesti se ci fosse abbastanza interesse per creare una nuova community DevOps Italia, più strutturata e con un ritmo di interazione più lento.

Per questo motivo, abbiamo realizzato un sondaggio anonimo a cui hanno partecipato 45 persone. I risultati sono stati molto positivi oltre il 71% dei votanti, infatti, ha espresso un voto a favore.

## Decisione presa
In seguito al sondaggio, alcuni partecipanti hanno espresso il desiderio di diventare staffer del nuovo progetto. Insieme ad alcuni membri particolarmente attivi abbiamo, quindi, deciso di creare un gruppo di discussione veloce per gettare le basi del progetto. Di seguito un riepilogo su quanto deciso.

### Scopo della community
* Scambiarci idee e opinioni in modo costruttivo.
* Realizzare guide e tutorial utili per tutti.
* Condividere esperienze e best practice.

### Piattaforma
Dunque per rendere tutto facile da trovare e accessibile a chiunque, utilizzeremo al massimo le funzionalità di GitHub.com. In questo modo, tutte le risorse prodotte dalla community saranno centralizzate e facilmente ricercabili.

Nello specifico:
* [Organizzazione Github](https://github.com/DevOpsItalia/) che conterrà tutti i repository prodotti.
* [Github Pages](http://devopsitalia.github.io/) per la parte di blogging con uno static site generator.
* [Github Discussion](https://github.com/DevOpsItalia/devopsitalia.github.io/discussions) per la parte di discussioni.
* Github Action per tutta la parte di automazione in generale.
